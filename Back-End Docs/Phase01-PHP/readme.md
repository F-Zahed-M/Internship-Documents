<div dir=rtl align="center">
به نام خدا
</div>
<div dir="rtl" align='right'>
  
# آشنایی با زبان PHP
## PHPچیست؟
پی‌اچ‌پی (به انگلیسی: PHP) یک زبان برنامه‌نویسیِ شیءگرا است که برای طراحی وب توسعه یافته‌است، اما می‌توان از آن به عنوان یک زبان عمومی نیز استفاده‌کرد. تا ژانویه سال ۲۰۱۳ میلادی PHP روی ۲۴۴ میلیون وب‌گاه و ۲٫۱ میلیون سرور وب نصب شده‌است. این زبان در سال ۱۹۹۵ میلادی توسط راسموس لِردورف (به انگلیسی: Rasmus Lerdorf) ساخته‌شد و در حال حاضر توسعه آن بر عهده گروه پی‌اچ‌پی است. در ابتدا، پی‌اچ‌پی از عبارت صفحه خانگی شخصی (به انگلیسی: Personal Home Page) گرفته شده‌ بود. اما اکنون این کلمه مخففِ بازگشتی PHP: Hypertext Preprocessor به معنی پی‌اچ‌پی: پیش‌پردازنده ابرمتن است. 
  
کدهای پی‌اچ‌پی توسط یک سرور وب که نرم‌افزار پی‌اچ‌پی روی آن نصب باشد، تفسیر می‌شود. دستورهای این زبان می‌توانند به صورت مستقیم در درون کدهای اچ‌تی‌ام‌ال قرار بگیرند. زبان پی‌اچ‌پی از نسخه ۴٫۳ به بعد قابلیت پشتیبانی از واسط خط فرمان را نیز به امکانات خود اضافه کرد. این قابلیت می‌تواند برای ایجاد نرم‌افزارهای غیر وبی یا نرم‌افزارهایی با واسط گرافیکی کاربر مورد استفاده قرار بگیرد. 
  
پی‌اچ‌پی یک نرم‌افزار آزاد است که تحت مجوز پی‌اچ‌پی انتشار یافته‌است. این مجوز به دلیل قرار دادن محدودیت روی استفاده از عنوان پی‌اچ‌پی، با مجوز همگانی گنو (GPL) سازگار نیست. پی‌اچ‌پی را می‌توان روی اکثر سرورهای وب نصب کرد. همچنین قابلیت نصب آن به صورت یک شل جداگانه روی تقریباً تمامی سیستم‌های عامل و پلت‌فرم‌ها (یا سکوها) وجود دارد. تمامی این استفاده‌ها رایگان است.
## تاریخچه PHP
توسعه ی PHP از سال ۱۹۹۴ و زمانی آغاز شد که راسموس لردورف تعدادی اسکریپت به زبان سی نوشت تا صفحه خانگی خود را مدیریت کند. این اسکریپت‌ها که به صورت رابط دروازه مشترک (به انگلیسی: Common Gateway Inteface) نوشته شده‌بودند، مسئول انجام عملیات‌های ساده‌ای مانند نشان دادن رزومه راسموس و بررسی آمارهای بازدید از وب‌گاه او بودند. با گسترش اسکریپت‌ها و افزودن توانایی تعامل با فرم‌های وب و ارتباط با پایگاه‌های داده، نام صفحه خانگی شخصی/مفسر فرم (به انگلیسی: Personal Home Page/Form Interpreter) یا PHP/FI برای آن‌ها انتخاب شد. PHP/FI می‌توانست برای ایجاد نرم‌افزارهای ساده وب استفاده شود.در ابتدا، لردورف برای یافتن خطاهای این اسکریپت‌ها و بهبود آن‌ها، در ۸ جون سال ۱۹۹۵ میلادی اسکریپت‌ها را با نام ابزارهای صفحه خانگی شخصی نسخه ۱٫۰ (به انگلیسی: Personal Home Page Tools version 1.0) تحت مجوز عمومی گنو روی گروه خبری یوزنت منتشر کرد. این نسخه اولیه بسیاری از ویژگی‌های نسخه کنونی این زبان را داشت. متغیرها به سبک زبان پرل بودند، مدیریت فرم‌ها وجود داشت و می‌شد کدها را در درون کدهای اچ‌تی‌ام‌ال قرار داد. قواعد پی‌اچ‌پی نیز از زبان پرل پیروی می‌کردند، اما ساده‌تر، محدودتر و ناپایدارتر بودند. با شکل‌گیری یک گروه برنامه‌نویسی و بعد از انجام تست‌های فراوان روی نسخه بتا و بازنویسی موتور تجزیه‌کننده، سرانجام PHP/FI نسخه ۲٫۰ در نوامبر سال ۱۹۹۷ میلادی منتشر گردید. 
  
اندی گاتسمن و زیو سوراسکی با بازنویسی موتور تجزیه‌کننده در سال ۱۹۹۷ میلادی پایه و اساس نسخه ۳ پی‌اچ‌پی را بنیان نهادند. این دو نفر با همراهی لردورف با تغییر نام پی‌اچ‌پی به پی‌اچ‌پی: پیش‌پردازنده ابرمتن (به انگلیسی: PHP: Hypertext Preprocessor) که یک مخفف بازگشتی است، در ماه جون ۱۹۹۸ میلادی رسماً پی‌اچ‌پی نسخه ۳٫۰ را منتشر کردند. بعد از این اتفاق گاتسمن و سوراسکی شروع به نوشتن هسته جدیدی برای زبان پی‌اچ‌پی کردند که منجر به به‌وجودآمدن موتور زِند در سال ۱۹۹۹ میلادی شد. آن‌ها همچنین شرکت زِند تکنولوژی را در کشور اسرائیل تأسیس کردند. 
  
در تاریخ ۲۲ مه سال ۲۰۰۰ میلادی، پی‌اچ‌پی نسخه ۴ که از موتور زند نسخه ۱٫۰ استفاده می‌کرد، منتشر شد. این نسخه تا ماه اوت سال ۲۰۰۸ میلادی توسعه یافت و به زیرنسخه ۴٫۴٫۹ رسید. 
در ۱۳ ژوئیه سال ۲۰۰۴ میلادی، نسخه ۵ پی‌اچ‌پی که از موتور زند نسخه ۲ بهره می‌برد، منتشر شد. نسخه ۵ ویژگی‌های زیادی را به پی‌اچ‌پی اضافه کرد. پشتیبانی کامل از شیء گرایی، افزونه PDO (به انگلیسی: PHP Data Object Extension) (که دسترسی به بانک‌های اطلاعاتی را ممکن می‌ساخت) و بهبود بازدهی از جمله این ویژگی‌ها محسوب می‌شد.
لازم به ذکر است که اخرین نسخه‌ی این زبان( نسخه 8 ) در نوامبر سال 2020 منتشر شده است.
## پیشنیازها
برای نوشتن کد به زبان PHP مانند سایر زبان‌های برنامه نویسی به یک محیط توسعه( IDE ) نیاز دارید که IDEهای پیشنهادی [VSCode](https://code.visualstudio.com/) و [PHPStorm](https://soft98.ir/software/programming/3845-دانلـود-پـی-اچ-پی-اسـتورم.html) می‌باشند. در کنار IDE برای اجرای کدهای زبان PHP به مفسر این زبان نیز نیاز دارید که با نصب نرم افزار [Xampp](https://www.apachefriends.org/download.html) می‌توانید از مفسر PHPای که این برنامه ارائه می‌کند بهره‌مند شوید.
پس از نصب IDE و Xampp مطابق راهنماها کد زیر را نوشته و ذخیره کنید. سپس با استفاده از ترمینال خود کد را اجرا کنید.
<div dir="ltr" align='left'>

```php
<?php
    echo "Hello World!";
?>
```

</div>
  
### راهنمای شروع کار با PHPStorm
![phpstorm1](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm1.png ) 

1. بر روی ایجاد پروژه‌ی جدید کلیک کنید. 
  
![phpstorm2](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm2.png )

2. نوع پروژه را PHP Empty Project انتخاب کنید.
3. مسیر پروژه را وارد کنید. 
  
![phpstorm3](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm3.png )

4. بر روی پوشه‌ی اصلی پروژه کلیک راست کنید. 
  
![phpstorm4](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm4.png )

5. از منوی باز شده گزینه New و سپس گزینه‌ی PHP File را انتخاب کنید. 
  
![phpstorm5](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm5.png )

6. نام فایل را انتخاب کنید.
7. بر روی دکمه تایید کلیک کنید تا فایل ایجاد شود. 
  
![phpstorm6](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm6.png )  

8. کدی که بالاتر قرار داده شده است را در فایل جدید کپی کنید و فایل را ذخیره کنید
9. با کلیک بر روی این علامت یا با فشردن کلیدهای Alt + F12 ترمینال را باز کنید. 
  
![phpstorm7](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/phpstorm7.png )

10. دستور نمایش داده شده را در ترمینال تایپ کنید و دکمه اینتر را فشار دهید.
### راهنمای شروع کار با VSCode 
![vscode1](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode1.png )
  
1. بر روی file کلیک کنید
2. ایجاد فایل جدید را انتخاب کنید( از میانبر نمایش داده شده نیز م‌یتوانید استفاده کنید ) 
  
![vscode2](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode2.png )
  
3. کد بالا را در این محل کپی کنید 
  
![vscode3](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode3.png )
  
4. بر روی file کلیک کنید
5. ذخیره را انتخاب کنید( از میانبر نمایش داده شده نیز می‌توانید استفاده کنید ) 
  
![vscode4](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode4.png )
  
6. مسیر ذخیره را انتخاب کنید.
7. برای فایل یک نام انتخاب کنید( به پسوند فایل دقت کنید )
8. فایل را ذخیره کنید. 
  
![vscode5](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode5.png )
  
9. با کلیک بر این دکمه مسیر پوشه‌ی حاوی فایل را انتخاب کنید. 
  
![vscode6](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode6.png )
  
10. بر روی Terminal کلیک کنید.
11. ایجاد ترمینال جدید را انتخاب کنید( از میانبر نمایش داده شده نیز می‌توانید استفاده کنید ) 
  
![vscode7](https://github.com/MARS-JSU/Internship-Documents/blob/Back-End/Back-End%20Docs/Phase01-PHP/vscode7.png )
  
12. دستور نوشته شده را در ترمینال وارد کنید و دکمه اینتر را فشار دهید.

## شروع به کار با PHP
در استفاده‌های سنتی از زبان PHP با کدهایی مانند نمونه زیر مواجه هستیم:
<div dir="ltr" align="left">

```php
<!DOCTYPE html>
<html>
<body>

<h1>My first PHP page</h1>

<?php
echo "Hello World!";
?>

</body>
</html>
```

</div>

نمونه کد بالا در سرور اجرا شده و قسمت درون تگ<?php ?> که شامل قسمت منطقی برنامه است با نتیجه‌ی اجرای این قسمت جایگزین می‌شود.
در نهایت سرور فایل HTML حاصل را برای کاربر ارسال می‌کند که این فایل HTML توسط مرورگر کاربر رندر شده و صفحه‌ی نهایی نمایش داده می‌شود.
در این بخش صرفا قصد داریم تا شما را با ساختار زبان PHP آشنا کنیم و نیازی به نوشتن کد در قالب بالا نداریم.

برای یادگیری زبان PHP پیشنهاد می‌شود که به این [لینک](https://www.w3schools.com/php/default.asp) مراجعه کنید و مطالب را تا قبل از مبحث PHP Forms مطالعه کنید، همچنین تا جای ممکن نمونه‌ کدهای درون متن آموزش را بازنویسی کرده و اجرا کنید.
البته برای یادگیری زبان PHP می‌توانید از این [ویدئوها](https://no.link) نیز استفاده کنید.
</div>
